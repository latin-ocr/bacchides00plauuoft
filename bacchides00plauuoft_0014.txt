X

forte, ut fit, etiam alia quaedam sive in verbis sive in sen-
tentiis corrupta aut obscurata vel indagarim felicius vel
probabilius sanarim, tamen non nescio quam hoc sit modi-
cum prae tot egregiis inventisa) tamque praeclaro exemplo,
quibus plus quarn cuiusquam curis et Bacchidum emendatio
et mea emendandi opera debeat. Quae virtus in nulla parte
luculentius quam in canticis canticorumque similibus sce-
nis metrorum varietate insignibus enituit. Quorum quam
sit anceps et lubrica tractatio, evidentissime semet ipsum
corrigentis exempla docent quae in libro de metris, in Ele-
mentis doctrinae metricae, in ipsa denique nupera editione
huius fabulae sibi successerunt. Quid igitur mirum, si certo
eoque novo praesidio tuti aliquoties vel progredi ultra po-
stremum exemplum Hermannianum ausi sumus non sine

spe indagati veri? Id autem praesidium cum in Prolego-

menis Trinummi p. ccc. ostendi tum ad Bacchidum v.612.
643. 989. 1100. 1166. 1190 explicavi e versuum in 13 dis-
tributione peti, quippe quae plerumque aut antiquitatis meÎ‡-
moriam servet aut turbatae pristinae concinnitatis manife-
stas caussas habeat. Sed tamen cum vel sic multa aut

intacta relinquenda essent quae nec Plautina nec ullo modo

ss) Qualium etiam in Trinummo multitudo iam mihi ipse suscenseo
quod ex annotatione mea non tam elucet quam id ut fieret debitus
Hermanno honos exigebat. Nam in id unum intentus, ut quae ad
ipsam rem facerent quanta possem brevitate complecterer, identi-
dem nimis chartarum parcus solius Ambrosiani testimonium eis
scripturis apposui quas pridem Hermanni sagacitas occupasset.
Non par, sed similis ratio quarundam Guyeti emendationum est:
quibus praeter huius mentionem etiam Hermanni nomen ascribere
iccirco debebam quod, nisi fallit coniectura, Guyeti operam Plau-
tinam aut non viderat Hermannus aut Trinummo emendandae
non adhibuit.

